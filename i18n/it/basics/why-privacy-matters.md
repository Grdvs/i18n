---
title: "Perchè la Privacy è importante"
icon: 'material/shield-account'
---

Nell'era moderna dello sfruttamento dei dati digitali, la tua privacy non è mai stata così importante, eppure molti credono che sia già una causa persa. Non è così. ==La tua privacy è in palio==, e devi prendertene cura. La Privacy è questione di potere, ed è molto importante che questo potere finisca nelle mani giuste.

La privacy riguarda dopotutto le informazioni umane, e questo è importante poiché sappiamo che le informazioni umane conferiscono potere sugli esseri umani. Se ci interessa la nostra capacità di diventare esseri umani autentici, realizzati e liberi, dobbiamo preoccuparci innanzitutto delle regole che si applicano alle informazioni che ci riguardano. Gran parte della società moderna in cui viviamo si basa sulle **informazioni**. Quando fai acquisti online, leggi notizie, cerchi qualcosa, voti, cerchi indicazioni stradali o qualsiasi altra cosa, ti stai affidando a informazioni. Se viviamo in una società basata sulle informazioni, le nostre informazioni sono importanti e di conseguenza la privacy è importante.

## Che cos'è la Privacy?

Molte persone confondono il significato di **privacy**, **sicurezza**, e **anonimato**. Vedrai persone criticare diversi prodotti definendoli "non privati", quando in realtà intendono che non forniscono l'anonimato, per esempio. In questo sito, trattiamo tutti e tre gli argomenti, ma è importante capire la differenza tra loro e quando ciascuno di essi entra in gioco.

**Privacy**
:

==La privacy è la garanzia che i tuoi dati siano visti solo dalle parti a cui intendi farli visualizzare.== Nel contesto di un'app di messaggistica istantanea, ad esempio, la crittografia end-to-end fornisce la privacy mantenendo il messaggio visibile solo a te stesso e al destinatario.

**Sicurezza**
:

La sicurezza è la capacità di fidarsi delle applicazioni che utilizzi—che le parti coinvolte sono quelle che dicono di essere—e di mantene le app sicure. Nel contesto della navigazione web, ad esempio, la sicurezza può essere garantita attraverso i certificati HTTPS.
:

I certificati dimostrano che stai parlando direttamente con il sito web che stai visitando e impediscono agli aggressori sulla tua rete di leggere o modificare i dati inviati o provenienti dal sito web in questione.

**Anonimato**
:

L'anonimato è la capacità di agire senza un identificatore persistente. Potresti ottenere questo risultato online utilizzando [Tor](../tor.md), che consente di navigare in Internet con un indirizzo IP ed una connessione di rete casuale anziché utilizzare la tua.
:

**Pseudonimato** è un concetto simile, ma consente di avere un identificatore persistente senza che venga collegato alla tua vera identità. Se tutti ti conoscono come `@GamerGuy12` online, ma nessuno conosce il tuo vero nome, quello è il tuo pseudonimo.

Tutti questi concetti si sovrappongono, ma è possibile avere qualsiasi combinazione di tutti e tre. La perfezione per la maggior parte delle persone la si raggiunge quando tutti e tre i concetti si sovrappongono. Tuttavia, è più difficile da raggiungere di quanto molti inizialmente credano. A volte, dovrai sacrificarne uno dei 3, e va bene anche così. È qui che entra in gioco la **modellazione delle minacce** che consente di prendere decisioni informate sui [software e sui servizi](../tools.md) da utilizzare.

[:material-book-outline: Per saperne di più sulla Modellazione delle minacce](threat-modeling.md ""){.md-button}

## Privacy vs Segretezza

Una controargomentazione abbastanza comune ai movimenti a favore della privacy è l'idea che una persona non ha bisogno di privacy se non ha **"nulla da nascondere".** Si tratta di un concetto sbagliato e pericoloso, perché da l'idea che le persone che richiedono la privacy debbano essere devianti, criminali o sbagliate.

==Non bisogna confondere la privacy con la segretezza.== Sappiamo cosa succede in bagno, ma comunque tu chiudi la porta. Questo perché vuoi la privacy, non la segretezza. Ci sono sempre alcuni fatti che ci riguardano—per esempio, informazioni sulla salute personale o sulle abitudini sessuali—che non vorremmo che il mondo intero conoscesse, ed è giusto così. La necessità di privacy è legittima, ed è questo che ci rende umani. La privacy consiste nel rafforzare i diritti sulle proprie informazioni, non nel nascondere i segreti.

## La privacy è controllo?

Una definizione comune di privacy è che si tratta della possibilità di *controllare* chi ha accesso ai tuoi dati. È una trappola in cui è facile caderci, infatti è la definizione di privacy su cui abbiamo gestito questo sito per molto tempo. Sembra bello, piace a molte persone, ma in pratica non funziona.

Prendi i moduli di consenso per i cookie ad esempio. Potresti trovarli decine di volte al giorno sui vari siti web che visiti, con una bella serie di caselle e slider che ti consentono di "selezionare" le preferenze per adattarle alle tue esigenze. Alla fine, ci limitiamo a cliccare il pulsante "Accetto", perché vogliamo solo leggere l'articolo o fare un acquisto. Nessuno vuole completare una verifica della propria privacy personale su ogni singolo sito web che visita. Si tratta di un esercizio di [architettura delle scelte](https://en.wikipedia.org/wiki/Choice_architecture), progettato per farvi prendere la via d'uscita più veloce invece di addentrarvi in un labirinto di opzioni di configurazione che non hanno bisogno di esistere in primo luogo.

==Il controllo della tua privacy all'interno della maggior parte delle app è soltanto un'illusione.== È un'interfaccia scintillante con ogni tipo di scelta che si può fare con i propri dati, ma raramente riesci a trovare le scelte che stai effettivamente cercando, come "usa i miei dati solo per aiutarmi" Questo tipo di controllo ha lo scopo di farti sentire in colpa per le tue scelte, perché "potevi scegliere" di rendere private le app che utilizzi di solito e hai deciso di non farlo.

La privacy è un elemento che deve essere integrato nei [ software e nei servizi](../tools.md) che utilizziamo di default; non puoi rendere la maggior parte delle app private da solo.

## Fonti

- [Perchè la Privacy è importante](https://www.amazon.com/Why-Privacy-Matters-Neil-Richards/dp/0190939044) (2021) di Neil Richards
- [Il nuovo petrolio: Perchè la privacy & la sicurezza sono importanti](https://thenewoil.org/en/guides/prologue/why/)
- [@Thorin-Oakenpants su GitHub](https://github.com/privacytools/privacytools.io/issues/1760#issuecomment-597497298)
