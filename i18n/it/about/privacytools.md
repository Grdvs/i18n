---
title: "PrivacyTools FAQ"
---

# Perché abbiamo abbandonato PrivacyTools

Nel settembre 2021, tutti i collaboratori attivi hanno accettato all'unanimità di passare da PrivacyTools a questo sito: Privacy Guides. La decisione è stata presa perché il fondatore di PrivacyTools e controllore del nome di dominio era scomparso per un lungo periodo di tempo e non poteva essere contattato.

Avendo costruito un sito e una serie di servizi affidabili su PrivacyTools.io, questo ha causato gravi preoccupazioni per il futuro di PrivacyTools, in quanto qualsiasi futura interruzione avrebbe potuto spazzare via l'intera organizzazione senza alcun metodo di recupero. Questa transizione è stata comunicata alla community di PrivacyTools con molti mesi di anticipo attraverso una serie di canali, tra cui il blog, Twitter, Reddit e Mastodon, per garantire che l'intero processo si svolgesse nel modo più semplice possibile. Lo abbiamo fatto per garantire che nessuno fosse tenuto all'oscuro, come è stato il nostro modus operandi fin dalla creazione del nostro team e per assicurarci che Privacy Guides fosse riconosciuta come la stessa organizzazione affidabile che PrivacyTools era prima della transizione.

Una volta completata la transizione, il fondatore di PrivacyTools è tornato e ha iniziato a diffondere false informazioni sul progetto Privacy Guides. Continuano a diffondere disinformazione oltre a gestire una link farm a pagamento sul dominio PrivacyTools. Abbiamo creato questa pagina per chiarire eventuali malintesi.

## Che cos'è PrivacyTools?

PrivacyTools è stato creato nel 2015 da "BurungHantu", che voleva creare una risorsa d'informazione sulla privacy - strumenti utili dopo le rivelazioni di Snowden. Il sito si è trasformato in un fiorente progetto open-source con [molti collaboratori](https://github.com/privacytools/privacytools.io/graphs/contributors), ad alcuni dei quali sono state affidate diverse responsabilità organizzative, come la gestione di servizi online come Matrix e Mastodon, la gestione e la revisione delle modifiche al sito su GitHub, la ricerca di sponsor per il progetto, la scrittura di post sul blog e la gestione di piattaforme di sensibilizzazione sui social media come Twitter, ecc.

A partire dal 2019, BurungHantu si è allontanato sempre più dallo sviluppo attivo del sito web e delle community e ha iniziato a ritardare i pagamenti di cui era responsabile per i server che gestivamo. Per evitare che il nostro amministratore di sistema pagasse di tasca propria i costi del server, abbiamo cambiato i metodi di donazione elencati sul sito, passando dai conti personali PayPal e crypto di BurungHantu a una nuova pagina OpenCollective su [31 ottobre 2019](https://web.archive.org/web/20210729184557/https://blog.privacytools.io/privacytools-io-joins-the-open-collective-foundation/). Questo ha avuto l'ulteriore vantaggio di rendere le nostre finanze completamente trasparenti, un valore in cui crediamo fermamente, e deducibili dalle tasse negli Stati Uniti, in quanto detenute dalla Open Collective Foundation 501(c)3. Questa modifica è stata approvata all'unanimità dal team e non è stata contestata.

## Perchè siamo andati via

Nel 2020, l'assenza di BurungHantu è diventata molto più evidente. A un certo punto, abbiamo richiesto che i nameservers del dominio fossero modificati in nameservers controllati dal nostro amministratore di sistema per evitare interruzioni future, e questa modifica non è stata completata per oltre un mese dopo la richiesta iniziale. Scompariva dalla chat pubblica e dalle chat private del team su Matrix per mesi e mesi, facendo di tanto in tanto capolino per dare qualche piccolo feedback o promettere di essere più attivo prima di scomparire di nuovo.

Nell'ottobre 2020, l'amministratore di sistema di PrivacyTools (Jonah) [ha lasciato](https://web.archive.org/web/20210729190742/https://blog.privacytools.io/blacklight447-taking-over/) il progetto a causa di queste difficoltà, passando il controllo a un altro collaboratore di lunga data. Jonah ha gestito quasi tutti i servizi di PrivacyTools e ha agito come responsabile del progetto *de facto* per lo sviluppo del sito web in assenza di BurungHantu, pertanto la sua partenza ha rappresentato un cambiamento significativo per l'organizzazione. All'epoca, a causa di questi significativi cambiamenti organizzativi, BurungHantu promise al team rimanente che sarebbe tornato per assumere il controllo del progetto in futuro. ==Il team PrivacyTools ha contattato tramite diversi metodi di comunicazione nei mesi successivi, ma non ha ricevuto alcuna risposta.==

## Affidamento del nome di dominio

All'inizio del 2021, il team di PrivacyTools si è preoccupato per il futuro del progetto, poiché il nome di dominio era destinato a scadere il 1° marzo 2021. Il dominio è stato infine rinnovato da BurungHantu senza alcun commento.

Le preoccupazioni del team non sono state affrontate e ci siamo resi conto che questo sarebbe stato un problema ogni anno: con un dominio scaduto si rischiava che squatter o spammer rubassero il dominio, rovinando così la reputazione dell'organizzazione. Avremmo anche avuto delle difficoltà a raggiungere la community per informarli di ciò che è accaduto.

Senza essere in contatto con BurungHantu, abbiamo deciso che la migliore linea d'azione sarebbe stata quella di passare a un nuovo nome di dominio mentre avevamo ancora il controllo garantito sul vecchio nome di dominio, prima di marzo 2022. In questo modo, avremmo potuto reindirizzare in modo pulito tutte le risorse PrivacyTools al nuovo sito senza alcuna interruzione del servizio. Questa decisione è stata presa con molti mesi di anticipo e comunicata a tutto il team nella speranza che BurungHantu si facesse sentire e assicurasse il suo sostegno continuo al progetto, perché con un brand riconoscibile e grandi community online, allontanarsi da "PrivacyTools" era il risultato meno desiderabile possibile.

A metà del 2021 il team di PrivacyTools ha contattato Jonah, che ha accettato di rientrare nel team per dare una mano nella transizione.

## Invito all'azione della comunità

Alla fine di luglio 2021, noi [abbiamo informato](https://web.archive.org/web/20210729184422/https://blog.privacytools.io/the-future-of-privacytools/) la comunità di PrivacyTools della nostra intenzione di scegliere un nuovo nome e continuare il progetto su un nuovo dominio, che verrà [scelto](https://web.archive.org/web/20210729190935/https://aragon.cloud/apps/forms/cMPxG9KyopapBbcw) il 2 agosto 2022. Alla fine è stato scelto "Privacy Guides", con il dominio `privacyguides.org` già di proprietà di Jonah per un progetto collaterale del 2020 che non è stato mai sviluppato.

## Controllo di r/privacytoolsIO

Oltre ai problemi relativi al sito web privacytools.io, il team di moderazione di r/privacytoolsIO si è trovato ad affrontare altri problemi per gestire il subreddit. Il subreddit è sempre stato gestito in modo indipendente e separato dallo sviluppo del sito web, ma BurungHantu era anche il moderatore principale del subreddit ed era l'unico a cui gli erano stati concessi i privilegi di "Controllo completo". u/trai_dep era l'unico moderatore attivo all'epoca, e [ha pubblicato](https://www.reddit.com/r/redditrequest/comments/o9tllh/requesting_rprivacytoolsio_im_only_active_mod_top/) una richiesta agli amministratori di Reddit il 28 giugno 2021, chiedendo che gli venisse concessa la posizione di moderatore principale e di ricevere i privilegi di controllo completo, al fine di apportare le modifiche necessarie al Subreddit.

Reddit richiede che i subreddit abbiano dei moderatori attivi. Se il moderatore principale è inattivo per un lungo periodo di tempo (un anno per esempio) la posizione di moderatore principale può essere riconfermata al moderatore successivo in lista. Affinché la richiesta venisse accolta, BurungHantu doveva essere completamente assente da tutte le attività di Reddit per un lungo periodo di tempo, il che era coerente con il suo comportamento su altre piattaforme.

> Se ti hanno rimosso il ruolo di moderatore da un subreddit attraverso una richiesta di Reddit, è perché la tua mancata risposta e la tua inattività ha qualificato il subreddit per un trasferimento tramite r/redditrequest.
> 
> r/redditrequest è il modo tramite cui Reddit si assicura che le comunità abbiano moderatori attivi e questo fa parte del [Codice di condotta dei moderatori](https://www.redditinc.com/policies/moderator-code-of-conduct).

## Inizio della transizione

Il 14 settembre 2021, abbiamo [annunciato](https://www.privacyguides.org/blog/2021/09/14/welcome-to-privacy-guides/) l'inizio della nostra migrazione verso questo nuovo dominio:

> [...] abbiamo ritenuto necessario effettuare prima questo passaggio, piuttosto che farlo dopo, affinché le persone venissero a conoscenza di questa transizione il prima possibile. Questo ci dà il tempo necessario per effettuare la transizione del dominio, che attualmente viene reindirizzato a www.privacyguides.org, e si spera che dia a tutti il tempo necessario per notare il cambiamento, aggiornare i segnalibri e i siti web, ecc.

Questo cambiamento [ha comportato:](https://www.reddit.com/r/PrivacyGuides/comments/pnhn4a/rprivacyguides_privacyguidesorg_what_you_need_to/)

- Il reindirizzamento di www.privacytools.io verso [www.privacyguides.org](https://www.privacyguides.org).
- L'archiviazione del codice sorgente su GitHub per preservare il nostro vecchio lavoro e il tracker dei problemi, che abbiamo continuato ad utilizzare per mesi di sviluppo futuro di questo nuovo sito.
- La pubblicazione di annunci sul nostro subreddit e su altre comunità per informare le persone circa questo cambiamento ufficiale.
- La chiusura ufficiale dei servizi di privacytools.io, come Matrix e Mastodon, e l'incoraggiamento verso gli utenti esistenti a migrare il più presto possibile.

Le cose sembravano andare bene e la maggior parte della nostra comunità attiva è passata al nuovo progetto esattamente come speravamo.

## Eventi seguenti

Circa una settimana dopo la transizione, BurungHantu è tornato online per la prima volta dopo quasi un anno, ma nessuno del nostro team era disposto a tornare a PrivacyTools per via della sua storica inaffidabilità. Anziché scusarsi per la sua assenza prolungata, è passato immediatamente all'offensiva e ha definito il passaggio a Privacy Guides come un attacco contro di lui e il suo progetto. Ha successivamente [cancellato](https://www.reddit.com/r/privacytoolsIO/comments/pp9yie/comment/hd49wbn) molti di questi post quando la comunità gli ha fatto notare che era stato assente e aveva abbandonato il progetto.

A questo punto, BurungHantu ha dichiarato di voler continuare a lavorare su privacytools.io per conto proprio e ha chiesto di rimuovere il reindirizzamento da www.privacytools.io verso [www.privacyguides.org](https://www.privacyguides.org). Abbiamo accettato e gli abbiamo richiesto di mantenere attivi i sottodomini di Matrix, Mastodon e PeerTube come servizio pubblico alla nostra comunità per almeno qualche mese, in modo da consentire agli utenti di queste piattaforme di migrare facilmente verso altri account. Per via della natura federata dei servizi che fornivamo, quest'ultimi erano legati a specifici nomi di dominio, rendendo molto difficile la migrazione (e in alcuni casi impossibile).

Sfortunatamente, poiché il controllo del subreddit r/privacytoolsIO non è stato restituito a BurungHantu su sua richiesta (ulteriori informazioni di seguito), questi sottodomini [sono stati tagliati fuori ](https://www.reddit.com/r/PrivacyGuides/comments/pymthv/comment/hexwrps/) ad inizio ottobre, ponendo fine a qualsiasi possibilità di migrazione per gli utenti che utilizzavano ancora questi servizi.

Successivamente, BurungHantu ha accusato Jonah di aver rubato le donazioni dal progetto. BurungHantu ha avuto più di un anno a disposizione da quando si è verificato il presunto incidente, eppure non ha mai informato nessuno fino a dopo la migrazione di Privacy Guides. A BurungHantu è stato chiesto più volte di fornire delle prove e di commentare il motivo del suo silenzio dal team [e dalla comunità](https://twitter.com/TommyTran732/status/1526153536962281474), ma non l'ha fatto.

BurungHantu ha anche pubblicato un [post su twitter](https://twitter.com/privacytoolsIO/status/1510560676967710728) sostendendo che un "avvocato" lo aveva contattato su Twitter e gli stava offendo una consulenza, per cercare di intimidirci cosi da fargli assumere il controllo del subreddit e come parte della sua campagna diffamatoria per confondere le acque sul lancio di Privacy Guides, fingendo di essere una vittima.

## PrivacyTools.io Ora

Dal 25 settembre 2022 stiamo vedendo i piani generali di BurungHantu realizzarsi su privacytools.io, ed è proprio per questo motivo che oggi abbiamo deciso di creare questa pagina esplicativa. Il sito web che gestisce sembra essere una versione fortemente ottimizzata per il SEO che consiglia strumenti in cambio di un compenso monetario. Recentemente sono stati rimossi da PrivacyTools IVPN e Mullvad, due fornitori di VPN quasi universalmente [consigliati](../vpn.md) dalla comunità sulla privacy e noti per la loro posizione contro i programmi di affiliazione. Al loro posto? NordVPN, Surfshark, ExpressVPN e hide.me; Enormi società di VPN con piattaforme e pratiche commerciali inaffidabili, famose per le loro campagne di marketing e di affiliazione molto aggressive.

==**PrivacyTools è diventato il tipo di sito che abbiamo [sconsigliato di utilizzare](https://web.archive.org/web/20210729205249/https://blog.privacytools.io/the-trouble-with-vpn-and-privacy-reviews/) sul blog PrivacyTools nel 2019.**== Abbiamo cercato di mantenere le distanze da PrivacyTools fin dalla transizione, ma le loro continue molestie nei confronti del nostro progetto e il loro continuo abuso della credibilità del loro marchio guadagnata in 6 anni di contributi open source ci preoccupano molto. Quelli di noi che lottano per la privacy non lottano gli uni contro gli altri e non si fanno raccomandare dal miglior offerente.

## r/privacytoolsIO Adesso

Dopo il lancio di [r/PrivacyGuides](https://www.reddit.com/r/privacyguides), era improponibile per u/trai_dep continuare a moderare entrambi i subreddit, e con la comunità d'accordo con la transizione, r/privacytoolsIO è stato [reso](https://www.reddit.com/r/privacytoolsIO/comments/qk7qrj/a_new_era_why_rptio_is_now_a_restricted_sub/) un sub ristretto in un post del 1 novembre 2021:

> [...] La crescita di questo subreddit è stata il risultato di un grande sforzo, durato diversi anni, da parte del team di PrivacyGuides.org. E da ognuno di voi.
> 
> Un Subreddit è molto impegnativo da amministrare e moderare. Come un giardino, richiede una cura quotidiana e paziente. Non è un lavoro per dilettanti o persone che non si impegnano. Non può prosperare sotto un giardiniere che lo abbandona per diversi anni e poi si ripresenta chiedendo come il raccolto di quest'anno come tributo. È ingiusto nei confronti del team formato anni fa. È ingiusto nei tuoi confronti. [...]

I subreddit non appartengono a nessuno e soprattutto non ai proprietari di marchi. Appartengono alle loro comunità, e la comunità e i suoi moderatori hanno deciso di sostenere il passaggio a r/PrivacyGuides.

Nei mesi successivi, BurungHantu ha minacciato e implorato di restituire il controllo del subreddit al suo account in [violazione](https://www.reddit.com/r/redditrequest/wiki/top_mod_removal/) delle regole di Reddit:

> Le ritorsioni da parte di qualsiasi moderatore in merito alle richieste di rimozione sono vietate.

Per una comunità con migliaia d'iscritti rimanenti, riteniamo che sarebbe incredibilmente irrispettoso restituire il controllo di questa enorme piattaforma alla persona che l'ha abbandonata per oltre un anno e che ora gestisce un sito web che, a nostro avviso, fornisce informazioni di bassa qualità. Preservare gli anni di discussioni passate in quella comunità è più importante per noi, e quindi u/trai_dep e il resto dei moderatori del subreddit hanno deciso di mantenere r/privacytoolsIO così com'è.

## OpenCollective Adesso

La nostra piattaforma di raccolta fondi, OpenCollective, è un'altra fonte di controversie. La nostra posizione è che la pagina su OpenCollective è stato creata e gestita dal nostro team per finanziare i servizi che tuttora gestiamo e che PrivacyTools non fa più. [Abbiamo contattato](https://opencollective.com/privacyguides/updates/transitioning-to-privacy-guides) tutti i nostri donatori in merito al passaggio a Privacy Guides e abbiamo ricevuto il sostegno unanime dai nostri sponsor e della comunità.

Pertanto, i fondi di OpenCollective appartengono a Privacy Guides, sono stati dati al nostro progetto, e non al proprietario di un famoso dominio. Nell'annuncio fatto ai donatori il 17 settembre 2021, abbiamo offerto un rimborso a tutti i donatori che non sono d'accordo con la nostra posizione, ma nessuno ha accettato l'offerta:

> Se qualche sponsor o finanziatore non è d'accordo o si sente ingannato da questi recenti eventi e desidera richiedere un rimborso a causa di queste circostanze estremamente insolite, è pregato di mettersi in contatto con l'amministratore del progetto inviando un'email a jonah@triplebit.net.

## Approfondimenti consigliati

Questo argomento è stato ampiamente discusso all'interno delle nostre comunità in varie sedi e sembra che la maggior parte dei lettori di questa pagina sia già a conoscenza degli eventi che hanno portato al passaggio a Privacy Guides. Alcuni dei nostri post precedenti sull'argomento potrebbero contenere ulteriori dettagli che abbiamo omesso qui per brevità. I link sono riportati qui sotto per completezza.

- [28 giugno 2021 richiesta di controllo di r/privacytoolsIO](https://www.reddit.com/r/redditrequest/comments/o9tllh/requesting_rprivacytoolsio_im_only_active_mod_top/)
- [27 luglio 2021 annuncio delle nostre intenzioni di trasferire il blog di PrivacyTools, scritto dal team](https://web.archive.org/web/20210729184422/https://blog.privacytools.io/the-future-of-privacytools/)
- [13 settembre 2021 annuncio dell'inizio della transizione a Privacy Guides su r/privacytoolsIO](https://www.reddit.com/r/privacytoolsIO/comments/pnql46/rprivacyguides_privacyguidesorg_what_you_need_to/)
- [17 settembre 2021 annuncio su OpenCollective da Jonah](https://opencollective.com/privacyguides/updates/transitioning-to-privacy-guides)
- [30 settembre 2021 Post su Twitter che spiega in dettaglio la maggior parte degli eventi descritti in questa pagina](https://twitter.com/privacy_guides/status/1443633412800225280)
- [1 ottobre 2021 post di u/dng99 che segnalava un guasto al sottodominio](https://www.reddit.com/r/PrivacyGuides/comments/pymthv/comment/hexwrps/)
- [2 aprile 2022 risposta di u/dng99 al post circa le accuse di PrivacyTools](https://www.reddit.com/comments/tuo7mm/comment/i35kw5a/)
- [16 maggio 2022 risposta di @TommyTran732 su Twitter](https://twitter.com/TommyTran732/status/1526153497984618496)
- [3 settembre 2022 post sul forum di Techlore da @dngray](https://discuss.techlore.tech/t/has-anyone-seen-this-video-wondering-your-thoughts/792/20)
