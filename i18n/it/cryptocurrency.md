---
meta_title: "Blockchain di criptovalute private - Privacy Guides"
title: Criptovalute
icon: material/bank-circle
cover: cryptocurrency.png
---

Effettuare pagamenti online è una delle maggiori sfide per la privacy. Queste criptovalute offrono la privacy delle transazioni di default (cosa che **non** è garantita dalla maggior parte delle criptovalute), a condizione che si abbia una buona conoscenza di come effettuare pagamenti privati in modo efficace. Ti consigliamo vivamente di leggere prima il nostro articolo panoramico sui pagamenti prima di effettuare qualsiasi acquisto:

[Effettuare pagamenti privati :material-arrow-right-drop-circle:](advanced/payments.md ""){.md-button}

!!! danger

    Molte, se non la gran parte delle criptovalute sono delle truffe. Effettua attentamente le transazioni, soltanto con i progetti di cui ti fidi.

## Monero

!!! recommendation

    ![Logo di Monero](assets/img/cryptocurrency/monero.svg){ align=right }
    
    **Monero** utilizza una blockchain con tecnologie che migliorano la privacy e offuscano le transazioni per ottenere l'anonimato. Ogni transazione di Monero nasconde l'importo della transazione, gli indirizzi di invio e ricezione e la fonte dei fondi senza dover fare i salti mortali, il che la rende una scelta ideale per i neofiti delle criptovalute.
    
    [:octicons-home-16: Home](https://www.getmonero.org/){ .md-button .md-button--primary }
    [:octicons-info-16:](https://www.getmonero.org/resources/user-guides/){ .card-link title=Documentazione}
    [:octicons-code-16:](https://github.com/monero-project/monero){ .card-link title="Codice Sorgente" }
    [:octicons-heart-16:](https://www.getmonero.org/get-started/contributing/){ .card-link title=Contribuisci }

Con Monero, gli osservatori esterni non possono decifrare gli indirizzi che scambiano Monero, gli importi delle transazioni, i saldi degli indirizzi o gli storici delle transazioni.

Per una privacy ottimale, assicurati di utilizzare un portafoglio non custodiale in cui la chiave di visualizzazione del portafoglio resta sul dispositivo. Ciò significa che soltanto tu potrai spendere i tuoi fondi e visualizzare le transazioni in entrata e in uscita. Se utilizzi un portafoglio custodiale, il fornitore può vedere **tutto** ciò che fai; se utilizzi un portafoglio "leggero" in cui il fornitore conserva la chiave di visualizzazione privata, questi può vedere quasi tutto ciò che fai. Alcuni portafogli non custodiali sono:

- [Client ufficiale Monero ](https://getmonero.org/downloads) (Desktop)
- [Cake Wallet](https://cakewallet.com/) (iOS, Android)
    - Cake Wallet supporta più criptovalute. Una versione soltanto con Monero del Cake Wallet è disponibile all'indirizzo [Monero.com](https://monero.com/).
- [Feather Wallet](https://featherwallet.org/) (Desktop)
- [Monerujo](https://www.monerujo.io/) (Android)

Per ottenere la massima privacy (anche con un portafoglio non custodiale), dovresti operare il tuo nodo di Monero. Utilizzare il nodo di un'altra persona espone loro alcune informazioni, come l'indirizzo IP da cui ti connetti, le marche orarie di sincronizzazione del tuo portafoglio e le transazioni inviate da esso (ma nessun altro dettaglio su tali transazioni). Altrimenti, puoi collegarti a un nodo altrui di Monero, tramite Tor o i2p.

Ad agosto 2021, CipherTrace [ha annunciato](https://ciphertrace.com/enhanced-monero-tracing/) migliori capacità di tracciamento di Monero per le agenzie governative. I post pubblici mostrano che la Rete di Controllo dei Crimini Finanziari del Dipartimento del Tesoro degli USA [ha concesso una licenza ](https://sam.gov/opp/d12cbe9afbb94ca68006d0f006d355ac/view) per il "Modulo Monero" di CipherTrace, alla fine del 2022.

La privacy del grafico delle transazioni di Monero è limitata da firme ad anello relativamente piccole, soprattutto contro gli attacchi mirati. Anche le funzionalità per la privacy di Monero sono state [discusse](https://web.archive.org/web/20180331203053/https://www.wired.com/story/monero-privacy/) da alcuni ricercatori sulla sicurezza e, numerose vulnerabilità severe sono state trovate e corrette in passato, quindi, le affermazioni di organizzazioni come CiperTrace non sono fuori discussione. Sebbene sia improbabile che esistano strumenti di sorveglianza di massa di Monero, come quelli per Bitcoin e altri, è certo che gli strumenti di tracciamento assistano con le indagini mirate.

Infine, Monero è il contenendente più forte per una criptovaluta rispettosa della privacy, ma le sue affermazioni sulla privacy **non** sono state dimostrate definitivamente, in un modo o nell'altro. Più tempo e ricerca sono necessari per valutare se Monero sia abbastanza resiliente agli attacchi, da fornire sempre una privacy adeguata.

## Criteri

**Ti preghiamo di notare che non siamo affiliati con alcun progetto consigliato.** Oltre ai [nostri criteri standard](about/criteria.md), abbiamo sviluppato una serie chiara di requisiti per consentirci di fornire consigli oggettivi. Ti suggeriamo di familiarizzare con questo elenco prima di scegliere di utilizzare un progetto e di condurre le tue ricerche per assicurarti che si tratti della scelta adatta a te.

!!! esempio "Questa sezione è nuova"

    Stiamo lavorando per stabilire i criteri definiti per ogni sezione del nostro sito e, questa, potrebbe essere soggetta a modifiche. Se hai qualsiasi domanda sui nostri criteri, ti preghiamo di [chiedere sul nostro forum](https://discuss.privacyguides.net/latest) e di non supporre che non abbiamo considerato qualcosa, formulando i nostri consigli, se non elencato qui. Molti fattori sono presi in considerazione e discussi quando consigliamo un progetto e la documentazione di ognuno è in lavorazione.

- Le criptovalute devono fornire transazioni private e non tracciabili di default.
