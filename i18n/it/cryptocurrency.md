---
meta_title: "Blockchain di criptovalute private - Privacy Guides"
title: Criptovalute
icon: material/bank-circle
cover: cryptocurrency.png
---

Effettuare pagamenti online è una delle maggiori sfide per la privacy. Queste criptovalute offrono la privacy delle transazioni di default (cosa che **non** è garantita dalla maggior parte delle criptovalute), a condizione che si abbia una buona conoscenza di come effettuare pagamenti privati in modo efficace. Ti consigliamo vivamente di leggere prima il nostro articolo riguardo i pagamenti prima di effettuare qualsiasi acquisto:

[Effettuare pagamenti privati :material-arrow-right-drop-circle:](advanced/payments.md ""){.md-button}

!!! danger "Attenzione"

    Molte, se non la maggior parte delle criptovalute sono delle truffe. Effettua attentamente le transazioni, soltanto con i progetti di cui ti fidi.

## Monero

!!! recommendation

    ![Logo Monero](assets/img/cryptocurrency/monero.svg){ align=right }
    
    **Monero** utilizza una blockchain con tecnologie che migliorano la privacy e offuscano le transazioni per ottenere l'anonimato. Ogni transazione Monero nasconde l'importo della transazione, gli indirizzi di invio e ricezione, e la fonte dei fondi senza dover fare i salti mortali, il che la rende una scelta ideale per i neofiti delle criptovalute.
    
    [:octicons-home-16: Pagina Principale](https://www.getmonero.org/){ .md-button .md-button--primary }
    [:octicons-info-16:](https://www.getmonero.org/resources/user-guides/){ .card-link title=Documentazione}
    [:octicons-code-16:](https://github.com/monero-project/monero){ .card-link title="Codice Sorgente" }
    [:octicons-heart-16:](https://www.getmonero.org/get-started/contributing/){ .card-link title=Contribuisci }

Con Monero, gli osservatori esterni non possono decifrare gli indirizzi che scambiano Monero, gli importi delle transazioni, i saldi degli indirizzi o le cronologie delle transazioni.

Per una privacy ottimale, assicuratevi di utilizzare un portafoglio non custodial in cui la chiave di visualizzazione del portafoglio rimane sul dispositivo. Ciò significa che solo voi avrete la possibilità di spendere i vostri fondi e di vedere le transazioni in entrata e in uscita. Se si utilizza un portafoglio custodial, il provider può vedere **tutto quello che** fai; se si utilizza un portafoglio "leggero" in cui il provider conserva la chiave di visualizzazione privata, il provider può vedere quasi tutto ciò che fai. Alcuni portafogli non custodial sono:

- [Client ufficiale Monero ](https://getmonero.org/downloads) (Desktop)
- [Cake Wallet](https://cakewallet.com/) (iOS, Android)
    - Cake Wallet supporta più criptovalute. Una versione solo Monero del Cake Wallet è disponibile all'indirizzo [Monero.com](https://monero.com/).
- [Feather Wallet](https://featherwallet.org/) (Desktop)
- [Monerujo](https://www.monerujo.io/) (Android)

Per ottenere la massima privacy (anche con un portafoglio non custodial), è consigliabile gestire un proprio nodo Monero. Utilizzare un nodo di un'altra persona espone alcune informazioni, come l'indirizzo IP da cui ci si connette, i timestamp con cui si sincronizza il proprio portafoglio e le transazioni inviate dal proprio portafoglio (ma nessun altro dettaglio su tali transazioni). In alternativa, puoi collegarti al nodo Monero di qualcun altro utilizzando Tor o i2p.

Nell'agosto 2021, CipherTrace [ha annunciato](https://ciphertrace.com/enhanced-monero-tracing/) delle migliorie per quanto riguarda la capacità di tracciamento di Monero per le agenzie governative. I post pubblici mostrano che il Financial Crimes Enforcement Network del Dipartimento del Tesoro degli Stati Uniti [ha concesso una licenza ](https://sam.gov/opp/d12cbe9afbb94ca68006d0f006d355ac/view) per il "modulo Monero" di CipherTrace alla fine del 2022.

La privacy del grafico delle transazioni di Monero è limitata dalle firme ad anello relativamente piccole, soprattutto contro gli attacchi mirati. Anche le caratteristiche circa la privacy di Monero sono state [messe in discussione](https://web.archive.org/web/20180331203053/https://www.wired.com/story/monero-privacy/) da alcuni esperti di sicurezza, e in passato sono state individuate e corrette diverse vulnerabilità gravi, quindi le affermazioni di organizzazioni come CipherTrace non sono fuori discussione. Sebbene sia improbabile che esistano strumenti di sorveglianza di massa per Monero come per Bitcoin e altri, è certo che gli strumenti di tracciamento aiutino nelle indagini mirate.

In definitiva, Monero è il contendente numero 1° per una criptovaluta rispettosa della privacy, ma le sue affermazioni circa la privacy **non** sono state definitivamente dimostrate in un modo o nell'altro. Più tempo e ricerche sono necessari per valutare se effettivamente Monero è abbastanza resistente agli attacchi da fornire sempre una privacy adeguata.

## Criteri

**Si noti che non siamo affiliati a nessuno dei progetti che raccomandiamo.** Oltre ai [ nostri criteri standard](about/criteria.md), abbiamo sviluppato una serie di requisiti chiari che ci consentono di fornire raccomandazioni obiettive. Ti consigliamo di familiarizzare con questo elenco prima di scegliere di utilizzare un progetto e di condurre le vostre ricerche per assicurarvi che sia la scelta giusta per voi.

!!! example "Questa sezione è nuova"

    Stiamo lavorando per stabilire criteri ben definiti per ogni sezione del nostro sito, e questo potrebbe essere soggetto a modifiche. Se avete domande sui nostri criteri, vi preghiamo di [chiedere sul nostro forum](https://discuss.privacyguides.net/latest) e non date per scontato che non abbiamo preso in considerazione qualcosa nel formulare le nostre raccomandazioni se non è elencato qui. Sono molti i fattori presi in considerazione e discussi quando consigliamo un progetto, e stiamo lavorando per documentare ogni singolo fattore.

- Le criptovalute devono fornire transazioni private e non tracciabili di default.
