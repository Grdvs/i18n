---
title: Stile di scrittura
---

Privacy Guides è scritto in Inglese Americano, e dovresti far riferimento alle [linee guida dello stile APA](https://apastyle.apa.org/style-grammar-guidelines/grammar) in caso di dubbi.

In genere le [Linee guida federali degli Stati Uniti per il linguaggio semplice](https://www.plainlanguage.gov/guidelines/) forniscono un'ottima panoramica su come scrivere in modo chiaro e conciso. Di seguito abbiamo riportato alcune note importanti di queste linee guida.

## Scrivere per il nostro pubblico

[Il pubblico](https://www.plainlanguage.gov/guidelines/audience/) a cui si rivolge Privacy Guides è costituito principalmente da adulti medi che utilizzano la tecnologia. Non sminuire i contenuti come se vi rivolgeste ad una classe di scuola media, ma allo stesso tempo, non usate una terminologia complicata su concetti che gli utenti medi di computer non comprenderebbero.

### Spiega solo ciò che le persone vogliono sapere

Le persone non hanno bisogno di articoli troppo complessi e poco rilevanti alla loro ricerca. Scoprite cosa volete che le persone ottengano quando scrivete un articolo e includete solo questi dettagli.

> Spiegate al vostro pubblico perché il materiale è importante per loro. Dite: "Se vuoi una borsa di studio per la ricerca, ecco cosa devi fare." Oppure: "Se vuoi estrarre il carbone federale, ecco cosa devi sapere." O, "Se stai pianificando un viaggio in Ruanda, leggi prima questo."

### Rivolgersi direttamente alle persone

Scriviamo *per* un'ampia varietà di persone, ma stiamo scrivendo *alla* persona che sta effettivamente leggendo. Utilizza il "tu" per rivolgerti direttamente al lettore.

> Più di ogni altra tecnica, l'utilizzo del "tu" attira gli utenti nelle informazioni e le rende rilevanti per loro.
> 
> Quando ci si rivolge agli utenti con il "tu", è più probabile che essi comprendano quali sono le loro responsabilità.

Fonte: [plainlanguage.gov](https://www.plainlanguage.gov/guidelines/audience/address-the-user/)

### Evita "utenti"

Evita di chiamare le persone "utenti", utilizza invece "persone", o una descrizione più specifica per il gruppo di persone a cui stai scrivendo.

## Organizzazione dei contenuti

L'organizzazione è fondamentale. Il contenuto dovrebbe iniziare a spiegare prima le informazioni più importanti, fino ad arrivare a quelle meno importanti, inoltre si devono usare le intestazioni per quanto necessario per separare logicamente le diverse idee.

- Limita il documento ad un massimo di cinque o sei sezioni. Documenti lunghi dovrebbero essere suddivisi in più pagine separate.
- Evidenzia idee importanti con il **grassetto** o con il *corsivo*.

Fonte: [plainlanguage.gov](https://www.plainlanguage.gov/guidelines/design/)

### Inizia con una frase chiave

> Se spieghi al lettore cosa sta per leggere, è meno probabile che dovrà rileggere il tuo paragrafo. I titoli aiutano, ma non sono sufficienti. Stabilisci un contesto per il tuo pubblico prima di fornirgli i dettagli.
> 
> Spesso scriviamo il modo in cui pensiamo, ponendo prima le nostre premesse e poi le nostre conclusioni. Può essere il modo naturale di sviluppare i pensieri, ma ci ritroviamo con la frase chiave dell'argomento alla fine del paragrafo. Mettila in risalto e fai capire agli utenti dove stai andando a parare. Non costringere i lettori a trattenere molte informazioni nella loro testa prima di arrivare al punto.

Fonte: [plainlanguage.gov](https://www.plainlanguage.gov/guidelines/organize/have-a-topic-sentence/)

## Scegli con cura le tue parole

> Le parole sono importanti. Sono gli elementi fondamentali della comunicazione scritta e parlata. Non complicare le cose usando gergo, termini tecnici o abbreviazioni che le persone non capiranno.

Dovremmo cercare di evitare le abbreviazioni quando possibile, ma la tecnologia è piena di abbreviazioni. In generale, è opportuno scrivere l'abbreviazione/acronimo per intero la prima volta che viene usata in una pagina e aggiungere l'abbreviazione al file del glossario delle abbreviazioni quando viene usata ripetutamente.

> Kathy McGinty offre istruzioni ironiche per arricchire le vostre frasi semplici e dirette:
> 
> > Non si può sfuggire al fatto che è considerato molto importante notare che un certo numero di studi disponibili applicabili ipso facto hanno generalmente identificato il fatto che un'appropriata occupazione notturna aggiuntiva potrebbe di solito tenere i giovani adolescenti lontani dalle strade durante le ore notturne, incluso ma non limitato al periodo precedente la mezzanotte nelle notti feriali e/o alle 2 del mattino. nei fine settimana.
> 
> E l'originale, con parole più semplici e forti:
> 
> > Più lavori notturni terrebbero i giovani lontani dalle strade.

## Sii conciso

> Parole inutili fanno perder tempo al tuo pubblico. Una buona scrittura è come una conversazione. Ometti le informazioni che il pubblico non ha bisogno di sapere. Questo può essere difficile per un esperto in materia, quindi è importante che qualcuno guardi le informazioni dal punto di vista del pubblico.

Fonte: [plainlanguage.gov](https://www.plainlanguage.gov/guidelines/concise/)

## Reggi il testo in maniera colloquiale

> I verbi sono il carburante della scrittura. Danno alle vostre frasi potere e direzione. Ravvivano la tua scrittura e la rendono più interessante.
> 
> I verbi indicano al tuo pubblico cosa fare. Assicurati che sia chiaro chi fa cosa.

### Utilizzare una voce attiva

> Una voce attiva rende chiaro chi deve fare cosa. Elimina l'ambiguità sulle responsabilità. Non usare "Deve essere fatto," ma "Devi farlo."

Fonte: [plainlanguage.gov](https://www.plainlanguage.gov/guidelines/conversational/use-active-voice/)

### Utilizza "deve" per i requisiti

> - "deve" per un obbligo
> - “non deve” per un divieto
> - “potrebbe” per un'azione discrezionale
> - “dovrebbe” per una raccomandazione
