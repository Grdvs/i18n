---
title: Pagamenti privati
icon: material/hand-coin
---

C'è un motivo per cui i dati sulle tue abitudini d'acquisto siano considerti il Sacro Graal del targeting pubblicitario: i tuoi acquisti possono far trapelare un vero e proprio tesoro di dati su di te. Sfortunatamente, il sistema finanziario del momento è anti-privacy di design, consentendo a banche, altre aziende e governi di tracciare facilmente le transazioni. Tuttavia, disponi di molte opzioni, per quanto riguarda effettuare pagamenti in modo privato.

## Contanti

Per secoli, **il contante** ha rappresentato la forma principale di pagamento privato. Il contante presenta eccellenti proprietà di privacy in gran parte dei casi, è ampiamente accettato in gran parte dei paesi ed è **fungibile**, a significare che non è unico ed è interamente intercambiabile.

Le leggi sul pagamento in contanti variano a seconda del paese. Negli Stati Uniti, per i pagamenti in contanti superiori ai $10.000, è richiesta una comunicazione speciale all'IRS sul [Form 8300](https://www.irs.gov/businesses/small-businesses-self-employed/form-8300-and-reporting-cash-payments-of-over-10000). L'azienda ricevente deve verificare l'ID del nome, l'indirizzo, l'occupazione, la data di nascita e il Numero di Sicurezza Sociale o altro TIN (con alcune eccezioni), del pagatore. Esistono dei limiti inferiori senza ID, per $3.000 o inferiori, per i cambi e i trasferimenti di denaro. Inoltre, i contanti contengono dei numeri di serie. Questi non sono quasi mai tracciati dai venditori, ma sono utilizzabili dalle autorità nelle indagini mirate.

Nonostante ciò, è tipicamente l'opzione migliore.

## Carte Prepagate e Carte Regalo

Acquistare carte regalo e carte prepagate presso è relativamente semplice, presso gran parte dei negozi di alimentari e minimarket, con i contanti. Solitamente, le carte regalo, non prevedono commissioni, a differenza delle carte prepagate; quindi, presta particolare attenzione a tali commissioni e alle date di scadenza. Alcuni negozi potrebbero richiedere di fornire il tuo ID al pagamento, per ridurre le frodi.

Solitamente, le carte regalo, hanno limiti di fino a $200 per carta, mentre alcune offrono limiti superiori ai $2.000 per carta. Le carte prepagate (es.: da Visa o Mastercard), hanno solitamente dei limiti massimi di $1.000 per carta.

Le carte regalo hanno lo svantaggio di essere soggette alle politiche dei venditori, che potrebbero avere termini e limitazioni terribili. Ad esempio, alcuni venditori non accettano pagamenti esclusivi con carte regalo, o potrebbero annullare il valore della carta se ti considerano un utente ad alto rischio. Una volta ottenuto il credito del venditore, il venditore ha un forte controllo su di esso.

Le carte prepagate non consentono i prelievi di contanti dagli sportelli automatici o i pagamenti "tra pari" su Venmo e app simili.

Il contante resta l'opzione migliore per gli acquisti di persona, per gran parte delle persone. Le carte regalo possono essere utili per i risparmi che comportano. Le carte prepagate possono essere utili per i luoghi che non accettano contanti. Le carte regalo e le carte prepagate sono più facili da utilizzare online, rispetto ai contanti, e sono più facili da acquisire con le criptovalute che con i contanti.

### Mercati Online

Se possiedi delle [criptovalute](../cryptocurrency.md), puoi acquistare delle carte regalo con un mercato online dedicato. Alcuni di questi servizi offrono opzioni di verifica dell'ID per limiti superiori, oltre a consentire conti che utilizzano soltanto un indirizzo email. I limiti di base partono da $5.000-10.000 al giorno per i conti di base e limiti significativamente superiori per i conti verificati con ID (se offerti).

Acquistando le carte regalo online, solitamente è offerto un lieve sconto. Le carte prepagate sono solitamente vendute online al valore nominale o con una commissione. Se acquisti carte prepagate e carte regalo con le criptovalute, dovresti preferire vivamente il pagamento con Monero, che fornisce una forte privacy, di più a riguardo in seguito. Pagare una carta regalo con un metodo di pagamento rintracciabile annulla i vantaggi forniti dalle stesse, quando acquistate in contanti o con Monero.

- [Mercati Online di Carte Regalo :material-arrow-right-drop-circle:](../financial-services.md#gift-card-marketplaces)

## Carte Virtuali

Un altro modo per proteggere le tue informazioni dai commercianti online è utilizzare carte virtuali e a uso singolo, che mascherano le tue informazioni bancarie o di fatturazione. Ciò è soprattutto utile per proteggerti dalle violazioni di dati dei venditori, ridurre il tracciamento sofisticato o la correlazione degli acquisti da parte delle agenzie di marketing, nonché il furto di dati online. **Non** ti assistono nell'effettuare un pagamento completamente autonomo, né nascondono alcuna informazione allo stesso istituto bancario. Le istituzioni finanziarie regolari che offrono le carte virtuali sono soggette a leggi di "Conoscenza del Cliente" (KYC), a significare che potrebbero richiedere il tuo ID o altre informazioni identificative.

- [Servizi di Mascheramento dei Pagamenti Consigliti :material-arrow-right-drop-circle:](../financial-services.md#payment-masking-services)

Queste, tendono a essere buone opzioni per i pagamenti ricorrenti/abbonamenti online, mentre le carte regalo prepagate sono preferite per le transazioni una tantum.

## Criptovalute

Le criptovalute sono una forma di moneta digitale progettata per funzionare senza autorità centrali come un governo o una banca. Mentre *alcuni * progetti di criptovaluta consentono di effettuare transazioni private online, molti utilizzano una blockchain pubblica che non garantisce la privacy delle transazioni. Le criptovalute tendono inoltre ad essere asset molto volatili, il che significa che il loro valore può cambiare rapidamente e in modo significativo in qualsiasi momento. Per questo motivo, in genere non consigliamo di utilizzare le criptovalute come riserva di valore a lungo termine. Se decidete di utilizzare le criptovalute online, assicuratevi di conoscere bene gli aspetti relativi alla privacy e di investire solo somme che non sarebbero disastrose da perdere.

!!! danger "Attenzione"

    La maggior parte delle criptovalute operano su una blockchain **pubblica**, il che significa che ogni transazione è di dominio pubblico. Questo include anche le criptovalute più note come Bitcoin ed Ethereum. Le transazioni con queste criptovalute non devono essere considerate private e non proteggono l'anonimato.
    
    Inoltre, molte, se non la maggior parte, delle criptovalute sono truffe. Effettuate transazioni con attenzione solo con progetti di cui vi fidate.

### Privacy Coins

Esistono diversi progetti di criptovalute che pretendono di garantire la privacy rendendo anonime le transazioni. Consigliamo di utilizzarne uno che fornisca l'anonimato delle transazioni **di default** per evitare errori operativi.

- [Criptovalute consigliate :material-arrow-right-drop-circle:](../cryptocurrency.md#coins)

I privacy coin sono stati oggetto di un crescente controllo da parte delle agenzie governative. Nel 2020, [l'IRS ha pubblicato una taglia di 625.000 dollari](https://www.forbes.com/sites/kellyphillipserb/2020/09/14/irs-will-pay-up-to-625000-if-you-can-crack-monero-other-privacy-coins/?sh=2e9808a085cc) per strumenti in grado di violare la Lightning Network di Bitcoin e/o la privacy delle transazioni di Monero. Alla fine [ha pagato a due società](https://sam.gov/opp/5ab94eae1a8d422e88945b64181c6018/view) (Chainalysis e Integra Fec) un totale di 1,25 milioni di dollari per strumenti che pretendono di farlo (non si sa quale rete di criptovalute abbiano come obiettivo questi strumenti). A causa della segretezza che circonda strumenti come questi, ==nessuno di questi metodi di tracciamento delle criptovalute è stato confermato indipendentemente.== Tuttavia, è molto probabile che esistano strumenti che aiutano le indagini mirate sulle transazioni di monete private, e che le monete private riescano solo a contrastare la sorveglianza di massa.

### Altre monete (Bitcoin, Ethereum, ecc.)

La maggior parte delle criptovalute utilizza una blockchain pubblica, il che significa che tutte le transazioni sono facilmente tracciabili e permanenti. Per questo motivo, sconsigliamo vivamente l'uso della maggior parte delle criptovalute per motivi di privacy.

Le transazioni anonime su una blockchain pubblica sono *teoricamente* possibili, e la wiki di Bitcoin [fornisce un esempio di transazione "completamente anonima"](https://en.bitcoin.it/wiki/Privacy#Example_-_A_perfectly_private_donation). Tuttavia, per farlo è necessaria una configurazione complicata che coinvolge Tor e il "solo-mining" di un blocco per generare criptovalute completamente indipendenti, una pratica che non è stata praticata da quasi nessun appassionato per molti anni.

==La scelta migliore è quella di evitare del tutto queste criptovalute e di scegliere una che garantisca la privacy di default.== l'utilizzo di altre criptovalute non rientra nell'ambito di questo sito ed è fortemente sconsigliato.

### Custodia del portafoglio

Per le criptovalute esistono due forme di portafogli: portafogli custodial e portafogli noncustodial. I portafogli custodial sono gestiti da società/exchange centralizzati, dove la chiave privata del vostro portafoglio è detenuta da quella società e potete accedervi ovunque, in genere con i classici nome utente e una password. I portafogli non custodial sono portafogli in cui l'utente controlla e gestisce le chiavi private per accedervi. Supponendo che abbiate fatto il backup sicuro delle vostre chiavi private del portafoglio, i portafogli non custodial offrono una maggiore sicurezza e resistenza alla censura rispetto ai portafogli custodial, perché le vostre criptovalute non possono essere rubate o congelate da una società che ha in custodia le vostre chiavi private. La custodia delle chiavi è particolarmente importante quando si tratta di privacy coins: I portafogli custodial garantiscono alla società che li gestisce la possibilità di visualizzare le transazioni dell'utente, annullando i vantaggi di queste criptovalute in termini di privacy.

### Acquisizione

Acquisire [criptovalute](../cryptocurrency.md) in maniera privata, come Monero, può essere difficile. I mercati P2P come [LocalMonero](https://localmonero.co/), una piattaforma che facilita gli scambi tra persone, sono un delle opzioni che può essere utilizzata. Se l'utilizzo di un exchange che richiede il KYC è un rischio accettabile per voi, a patto che le transazioni successive non possano essere tracciate, un'opzione molto più semplice è quella di acquistare Monero su un exchange come [Kraken](https://kraken.com/), o acquistare Bitcoin/Litecoin da un exchange KYC che poi può essere scambiato con Monero. Infine, puoi prelevare i Monero acquistati nel tuo portafoglio non custodial per usarli privatamente da quel momento in poi.

Se scegliete di procedere in questo modo, assicuratevi di acquistare Monero in momenti diversi e in quantità diverse da quelle in cui li spenderete. Se compri €5000 di Monero presso un exchange e un'ora dopo effettui un altro acquisto di €5000 in Monero, queste azioni potrebbero essere potenzialmente correlate da un osservatore esterno, indipendentemente dal percorso seguito da Monero. Frammentare gli acquisti e comprando in anticipo grandi quantità di Monero da spendere in seguito per diverse transazioni più piccole può evitare questa insidia.

## Ulteriori considerazioni

Quando effettui un pagamento di persona con contanti, assicurati di tenere a mente la tua privacy di persona. Le telecamere di sicurezza sono presenti dappertutto. Prendi in considerazione l'idea d'indossare indumenti non distinti e una maschera per il viso (come una maschera chirurgica o N95). Non iscriverti a programmi a premio e non fornite altre informazioni su di te.

Quando acquisti online, è consigliabile farlo attraverso [Tor](tor-overview.md). Tuttavia, molti commercianti non consentono acquisti attraverso Tor. Puoi usare una delle [VPN consigliate](../vpn.md) (pagata in contanti, carte regalo, o Monero), oppure effettua il pagamento da un bar o da una libreria con il Wi-Fi gratuito. Se stai ordinando un articolo fisico che necessita di essere consegnato, dovrai fornire un indirizzo di consegna. Dovresti usare l'indirizzo di una casella postale, di una casella privata o di un indirizzo di lavoro.
