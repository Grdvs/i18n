# Codice di Condotta della Community

**Ci impegniamo** a rendere la nostra community un'esperienza priva di molestie per tutti.

**Ci sforziamo** di creare un ambiente positivo, utilizzando un linguaggio accogliente e inclusivo, rispettando i punti di vista altrui.

**Non permettiamo** comportamenti inappropriati o altrimenti inaccettabili, quali commenti contenenti un linguaggio sessualizzato, trolling e insulti, o che altrimenti promuovano intolleranza e molestie.

## Standard della Community

Cosa ci aspettiamo dai membri delle nostre community:

1. **Non diffondere disinformazione**

      Stiamo creando una community educativa basata su prove, di informazione sulla privacy e la sicurezza, non una casa per le teorie del complotto. Ad esempio, affermando che un determinato software è dannoso o che certi dati telemetrici invadono la privacy, è opportuno spiegare nel dettaglio cos'è raccolto e come. Affermazioni di questo tipo devono essere supportate da prove tecniche.

1. **Non abusare della nostra disponibilità ad aiutare**

      I membri della nostra community non sono il tuo assistente tecnico gratuito. Siamo lieti di aiutarvi a compiere certi passi nel vostro percorso verso la privacy, se sei disposto a impegnarti in prima persona. Non siamo disposti a rispondere a domande ripetute all'infinito, circa problemi generici del computer che potreste benissimo risolvere da soli con una ricerca di 30 secondi su Internet. Non essere un [vampiro dell'aiuto](https://slash7.com/2006/12/22/vampires/).

1. **Comportarsi in modo positivo e costruttivo**

      Esempi di comportamenti che contribuiscono a creare un ambiente positivo per la nostra community sono:

      - Dimostrare empatia e gentilezza verso gli altri
      - Rispettare le opinioni, punti di vista ed esperienze diverse
      - Dare e accettare con garbo i feedback costruttivi
      - Accettare la responsabilità e chiedere scusa a coloro che sono stati condizionati dai nostri errori, imparando cosi dall'esperienza
      - Focalizzarsi su ciò che è meglio per la community e non per i singoli individui

### Comportamenti non accettabili

I seguenti comportamenti sono considerati molestie e non sono accettati nella nostra community:

- L'utilizzo di un linguaggio o di immagini sessulizzate, e attenzioni o avances sessuali di ogni tipo
- Commenti di trolling, offensivi o denigratori, e attacchi personali o politici
- Molestie pubbliche o private
- Pubblicare informazioni private altrui, come il loro indirizzo fisico o email, senza il loro consenso esplicito
- Altri comportamenti che possono essere considerati inappropriati in un contesto professionale

## Ambito

Il nostro Codice di Condotta si applica a tutti gli spazi del progetto, nonché quando un individuo rappresenta il progetto di Privacy Guides, su altre community.

Siamo responsabili del chiarimento degli standard della nostra community e abbiamo il diritto a rimuovere o alterare i commenti dei partecipanti alla nostra community, se necessario e a nostra discrezione.

### Contatti

Se hai riscontrato un problema su una piattaforma come Matrix o Reddit, ti preghiamo di contattare i nostri moderatori su tale piattaforma in chat, DM o tramite qualsiasi sistema di "Modmail" designato.

Se invece hai riscontrato un problema altrove, o un problema che non può essere risolto dai nostri moderatori della community, contatta `jonah@privacyguides.org` e/o `dngray@privacyguides.org`.

Tutti i leader della community sono tenuti a rispettare la privacy e la sicurezza di chi segnala qualsiasi problema.
