# Codice di condotta Community

**Ci impegniamo** a rendere la nostra community un'esperienza priva di molestie per tutti.

**Ci sforziamo** di creare un ambiente positivo, utilizzando un linguaggio accogliente e inclusivo, rispettando i punti di vista degli altri.

**Non sono ammessi ** comportamenti inappropriati o inaccettabili, come il linguaggio sessualizzato, i commenti troll e offensivi o la promozione di intolleranza o molestie.

## Standard della community

Cosa ci aspettiamo dai membri delle nostre community:

1. **Non diffondere disinformazione**

      Stiamo creando una community educativa basata su prove di efficacia sulla privacy e la sicurezza delle informazioni, non una luogo per teorie cospirative. Ad esempio, quando si afferma che un determinato software è dannoso o che alcuni dati di telemetria sono invasivi riguardo la privacy, è necessario spiegare in dettaglio cosa viene raccolto e come viene raccolto. Affermazioni di questo tipo devono essere supportate da prove tecniche.

1. **Non abusare della nostra disponibilità ad aiutarvi**

      I membri della nostra community non sono il tuo assistente tecnico gratuito. Siamo lieti di aiutarvi a compiere determinati passi nel vostro percorso verso la privacy, se sarete disposti ad impegnarvi in prima persona. Non siamo disposti a rispondere a domande ripetuto all'infinito circa problemi generici del computer che potreste benissimo risolvere da soli con una ricerca di 30 secondi su Internet. Non essere un [vampiro](https://slash7.com/2006/12/22/vampires/).

1. **Comportarsi in modo positivo e costruttivo**

      Esempi di comportamenti che contribuiscono a creare un ambiente positivo per la nostra community sono:

      - Dimostrare empatia e gentilezza verso gli altri
      - Rispettare le opinioni, punti di vista ed esperienze diverse
      - Dare e accettare con garbo feedback costruttivi
      - Accettare la responsabilità e chiedere scusa a coloro che sono stati condizionati dai nostri errori, imparando cosi dall'esperienza
      - Focalizzarsi su ciò che è meglio per la community e non come individui

### Comportamenti non accettati

I seguenti comportamenti sono considerati molestie e non sono accettati nella nostra community:

- L'uso di un linguaggio o di immagini sessualmente esplicite e di attenzioni o avances sessuali di qualsiasi tipo
- Trolling, commenti offensivi o denigratori e attacchi personali o politici
- Molestie pubbliche o private
- Pubblicare informazioni private altrui, come il loro indirizzo fisico o email, senza il loro consenso esplicito
- Altri comportamenti che possono essere considerati inappropriati in un contesto professionale

## Ambito di applicazione

Il nostro codice di condotto si applica in tutti gli spazi del progetto, cosi come quando un singolo individuo rappresenta il progetto Privacy Guides in altre community.

Siamo responsabili nel chiarire gli standard della nostra community ed abbiamo il diritto di rimuovere o modificare i commenti di coloro che partecipano alla nostra community, se necessario e a nostra discrezione.

### Contatti

Se hai riscontrato un problema su una piattaforma come Matrix o Reddit, per favore contatta i nostri moderatori su quella determinata piattaforma tramite chat, DM, o attraverso il sistema "Modmail".

Se invece hai riscontrato un problema altrove, o un problema che non può essere risolto dai nostri moderatori, contatta `jonah@privacyguides.org` e/o `dngray@privacyguides.org`.

Tutti i leader della community sono tenuti a rispettare la privacy e sicurezza di chi segnala qualsiasi problema.
